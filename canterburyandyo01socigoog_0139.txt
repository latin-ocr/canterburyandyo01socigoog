1201. 17b.

Episcopi HercfordensiS. 47

Leoministrie, quam in proprios usus habere dicimini, prout incumbens
nobis cura requirit quatenus potuimus nuper executi, quedam vos et
Prior-atum vestrum contingencia in ipsa ‚visitacione que, tanquam
notoria et manifesta, correcione et reformacione digna, vobis seriatim
ut capitulando innotescimus. Licet enim ecclesia vestra predicta,
sicut et omnes alie ecclesie materiales, omnibus Christi fidelibus, et
maxime ipsius ecclesie parochianis, jure publico esse debeat communis,
ut singulis horis tam diurnis quam nocturnis, quociens opus fuerit,
liber pateat accessus ingredi volentibus ad eandem; versus tamen
vestram predictam ecclesiam quandam portam in usus vestros depu-
tatam esse invenimuS‚ per cujus porte clausuram certis horis per vos
ad hoc assignatis, tam tempore yemali quam estivali, mala quam-
plurima retro temporibus contigerunt, et adhuc singulis diebus et
noctibus iminent et iminere poterunt in futurum. Ecce enim karissimi
quod sanctissimum Corpus Christi et immaculatum, dum in ecclesia
ipsa, propter predicta, continue reponi non potest, in loco non sacro,
forte lutoso et minus honest0, et quasi cum modica vel nulla reverencia
tam magnum tam nobile misterium reponitur, in tocius cleri scandalum
non modicum, et contra Christiane fidei religionem, ac eorum que
super reverenda tanti misterii disposicione a sanctissimis Patribus
hactenus noscuntur esse statuta. Ecce similiter quod sacramentum
baptismi, omnium sacramentorum janua, ingredientes sanctificans et
ab originali peccato emundans, aliquibus boris ob predicte porte
impedimentum in ea, prout deceret, forte morientibus conferri non
potest; quod honestius in locis sacris quam in privatis vel prophanis
singulis horis esset conferendum, si hoc vires permitterent baptizandi.
Item confuge ad ecclesiam immunitatis habende causa, ex dicte porte
clausura in urgenti necessitatis articulo plerumque paciuntur repulsam,
per quod aliquos retrotemporibus oportuit ultimum subire supplicium,
prout ex testimonio fidedignorum hoc didicimus competenti. Acciditque

frequenter quod ministri ecclesie dicte obsequia in ecclesia exequi
memorata, ac parochiani orare et preces Altissimo effundere pro suis

peccatis affectantes, per dictam portam exclusi, dum ingredi nequeunt
diutina stacione ibidem tedio affecti, ad loca sua revertuntur3 per
quod eorum devocio in talibus frigescit, et ecclesia ipsa, non sine
gravi periculo, sepius suis debitis defraudatur, et ex hoc animarum
cura indubitanter negligitur in eadem. Hec et alia quamplurima
pericula iminent, et iminere poterunt, si memorata porta in pristino
statu remaneat, prout omnia premissa oculata fide perpendere potuimus
satis evidenter. Ad hec cum in singulis ecclesiis parochialibus hujus

