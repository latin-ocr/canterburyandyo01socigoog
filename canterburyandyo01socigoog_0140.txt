48 ν Reqistrum Thome de Cantilupo

regni certis horis campane pulsari consueverint, ut ita fidelium
excitata devocio memoriam habere valeat divinorum, et parochiani
ad sacra Dei Templa libencius accedant, veniam pro suis excessibus
petituri, divinaque officia, prout moris est, ibidem pariter audituri,
admirari non cessamus quia in tam magna tamque celebri parochia
hujusmodi pulsaciones fieri non dicuntur; set quamquam sumptibus
ipsorum parochianorum, ut audivimu8‚ campane ibidem extiterant
comparate in usus vel utilitatem ipsorum, nullo tempore pulsantur,
nec ad eorum excitacionem pulsari a vobis aliquatenus permittuntur ;
ex quo aliud malum interdum contingit, quod administratores ejusdem
ecclesie statutis horis propter ipsarum incertitudinem, Creatori suo
debita obsequia, ut tenentur, non impendunt. Intelleximus itaque,
quod diebus Dominicis et Festivis, quibus soli Deo esset vacandum, cure
seculares et placita vestra in temporalibus per vos agitatis, et per alios
facitis et injungitis agitari 3 per quod alii magnates, laici et potentes,
dictis temporibus illud idem facere non formidant, perniciosum
exemplum a vobis sumentes, ut dicitur, in hac parte. Preterea
cotidianas distribuciones et elemosinas vestri Prioratus pauperibus et
egenis erogandas in certis proventibus, redditibus, et possessionibus ad
boc antiquitus assignatas, pro magna parte nonnulli hiis diebus per
vos constanter asserunt esse subtractas quod vobis periculosum nimis
esse estimamus‚ et nos illud, novit Deus, grave valde gerimus et
molestum. Quia igitur premissa et hiis consimilia conniventibus oculis
dissimulando tolerare non possumus nec debemus. vos rogamus et
exortamur in Domino, in virtute obediencie qua tenemini, sub pena
canonice districcionis firmiter nichilominus injungendo quod citra
instans festum Sancte Trinitatis predicta omnia et singula modis
omnibus rite corrigatis, ut in statum debitum, Deo et Ecclesie
placentem, sine ulteriori dilacione digne et laudabiliter reducere et
reformare curetis, ne aliqua dura vel aspera, occasione contemptus vel
inobediencie in premissis, contra vos extunc statuere nos oporteat;
quod pro certo admodum faceremus inviti. Modum vero correccionis
in aliquibus premissorum vobis meminimus viva voce plenius expressisse.
Alia vero multa, tam in ecclesiis vestris quam capellis, et familiaribus
infra septa² domus vestre commorantibus. in ipsa visitacione invenimus
esse corrigenda; quorum correccionem nobis et Officiali nostro,
quamcicius vacare poterimuS, specialiter duximus reservandam. In
premissis autem corrigendis et reformandis vos ita solicitos et
curiosos exibeatis ut in die stricti J udicii ab omnium bonorum

l—ln MS. scepta.

