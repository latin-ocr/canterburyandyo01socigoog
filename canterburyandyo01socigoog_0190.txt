Fol. ³1.

98 Reqistrum Thomc dc Cantilupo

villis nobis adherentes, bonis nostris, bladis, fructibus, et rebus
aliis, manu potenti et vi armata incessanter spoliare non verentur,
in nostri et nostrorum grave prejudicium et ecclesiastice libertatis
elusionem pariter et contemptum.¹ Quia igitur in talibus penam
necessario oportet aggravari, vobis mandamus, sub pena canonice
districcionis, quatinus omnes communicantes cum hominibus pre-
dictarum trium villarum, quorum nomina vos scimus habere debere,
illis dumtaxat exceptis qui se Ecclesie nostre et nobis re·
formare curarunt, singulis diebus Dominicis et FestiviS, campanis
pulsatiS, accensis candelis, publice et sollempniter, in singulis
ecclesiis vestri decanatus et aliis locis publicis, excommunicatos
denunciari faciatiS, sive contrahendO, vendend0‚ moram faciendo,
tractand0, opem vel operam eis prestando, sive consilium vel
auxilium dandO, vel alio quoquo modo, in mercimoniis seu foro
vel alibi communicaverint cum eisdem, nisi quatenus jura per-
mittent. Loca autem omnia in quibus morantur vice et auctoritate
nostra ecclesiastico supponentes interdicto ; inquirentes nichilominus
diligenter ubi, et in quibus ecclesiis, predicti excommunicati ad
divina audienda admittuntur, et eciam de communicantibus cum
eisdem3 et si alicubi ad ecclesiastica recipiantur sacramenta.
Predictos vero excommunicatos in fata decedentes Christiane in-
hibemus districte tradi sepulture. Et si forte post predictam
sentenciam excommunicacionis corpus aliquod predictorum in loco
sacro tumulatum extiterit, ipsum sub pena canonica exhumari
faciatis indilate. Et breviter volumus et precipimus quod omnia
sacramenta ecclesiastica eis tam vivis quam morientibus omnino
denegentur, quousque beneficium absolucionis optinere meruerint in
forma juris. Qui vero contra hanc nostram inhibicionem fecerint
pro certo penis debitis et gravissimis subjacebunt. Ad hec omnes
illos qui die Sabbati proxima post Ascensionem Domini terram
nostram apud castrum de Lydebury North depredarunt hominesque
nostros interfecerunt, ac bona nostra et nostrorum rapuerunt, et
qui postmodum per inquisicionem premissorum rei comperti fuerant,
cum omnibus communicantibus eisdem fautoribusque eorumdem,
modo superius prenotato nominatim denunciari similiter faciatis
excommunicatos. Qualiter vero hoc mandatum nostrum fueritis
executi, etc., citra Festum Sancti Mathei Apostoli nobis vel Officiali
nostro constare faciatis, etc. Valeatis. Datum apud Bikenore, iiij
Nonas Septembris.

 

