Fol. 38.

Episcopi Herefordensis. 129

omnium parentum et benefactorum nostrorum, omniumque fidelium
defunctorum, septem carrucatas terre quas acquisivimus in manerio
et parochia de Hammo Lacy, videlicet terras quas emimus ab
Abbate et Conventu de Lavendene, et terram quam emimus a
magistro Willelmo de Batone, clerico nostro, et terras quas emimus
a Priore de Crasswelle et ejusdem loci fratribus Ordinis Grande-
montensis, cum capitali mesuagio et aliis mesuagiis, grangiis, et
omnibus aliis edificiis, etc„ redditibus, nemoribus et molendinis,
gardinis, vinariis, piscariis, stagnis, rivariis, pratis, pascuis, viia,
semitiS, et omnibus aliis aisiamentis, et omnibus homagiis libere
tenencium et non libere tenencium‚ et specialiter cum homagio
domini Henrici de Bradele et heredum suorum, et omnibus aliis
rebus et libertatibus et liberis consuetudinibus, tam nominatis
quam non nominatiS, ad omnes predictas terras pertinentibus;
salvo nobis et successoribus nostris de dictis terris antiquo servicio
debito et consueto, Dedimus eciam, etc„ quatuor libras sterling-
orum annui redditus quas debent nobis Prior et Conventus [Sancti]
Gutlaci Herefordie pro molendinis Herefordie que emimus et eisdem
ad firmam perpetuam concessimus. Et quia pium est pauperibus in
necessitatis tempore subvenire, volumus, et de consensu predictorum
Decani et Capituli ordinamus, quod pro predictis omnibus iidem
Decanus et Capitulum ducentas et quadraginta summas duri bladi,
videlicet boni mixtilionis annuatim pauperibus erogent, et in pane
distribuant in Domo Episcopali Herefordensi duobus anni mensibus,
in J unio scilicet et Julio, ita quod dicta distribucio fiat ter in
qualibet septimana duorum mensium predictorum, et cuilibet pauperi
venienti detur qualibet [die] ipsius ‘distribucionis panis tante quanti-
tatis quod ex eo possit per unam diem commode sustentari; et in
qualibet septimana dictorum mensium, durante dicta distribucione,
fiat provisio competens et sufficiens per unam diem in pane fratribus
minoribus Herefordie residentibus. Et si forte contigerit tantam
multitudinem pauperum ad distribucionem supradictam confluere
quod non posset distribucio usque ad finem dictorum mensium
perfici, ut est dictum, fiat secundum formam predictam quamdiu
sufficiet dictum bladum. Et siquid post dictos duos menses de
dicto blado residuum fuerit, distribuatur in subsequentibus septim-
anis. Volumus eciam et ordinamus quod fratribus de Crassewelle²
quingente marce solvantur de pecunia nostra si quitare voluerint

l-The monks of Craswell appear to have accepted the terms here proposed. ln 15³⁹
the estate was leased by the Dean and Chapter for 19⁸ years at a resen-ved rent of six
2332&oe fffl'i‘i ἰδῃειίιείὲιιτξιοη. grandson of the original lessee. save the tithes of Fownhope in

